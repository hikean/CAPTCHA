我昔钓白龙放龙溪水傍
魂来枫林青魂返关塞黑
我歌月徘徊我舞影零乱
众鸟高飞尽孤云独去闲
座客三千人于今知有谁
举杯邀明月对影成三人
楚臣伤江枫谢客拾海月
旷哉至人心万古可为则
凉风日潇洒幽客时憩泊
花间一壶酒独酌无相亲
会当凌绝顶一览众山小
我本不弃世世人自弃我
我醉君复乐陶然共忘机
圣达有去就潜光愚其德
当时版筑辈岂知傅说情
一朝和殷羹光气为列星
伊尹生空桑捐庖佐皇极
桐宫放太甲摄政无愧色
三年帝道明委质终辅翼
时命或大缪仲尼将奈何
鸾凤忽覆巢麒麟不来过
五月思貂裘谓言秋霜落
龟山蔽鲁国有斧且无柯
乌啼隐杨花君醉留妾家
秋色有佳兴况君池上闲
宝镜似空水落花如风吹
信知生男恶反是生女好
愿作深山木枝枝连理生
青云当自致何必求知音
如何易水上未歌先泪垂
回头语小姑莫嫁如兄夫
何当一来游惬我雪山诺
绝壁临巨川连峰势相向
有时忽惆怅匡坐至夜分
相看两不厌只有敬亭山
君爱身后名我爱眼前酒
千秋万岁名寂寞身后事
绿蚁新醅酒红泥小火炉
鱼与龙同池龙去鱼不测
对酒不觉暝落花盈我衣
相见故明月浮云共我归
晚来天欲雪能饮一杯无
楼台成海气草木皆天香
惟有清风闲时时起泉石
击筑饮美酒剑歌易水湄
请留盘石上垂钓将已矣
归来归去来宵济越洪波
倚杖柴门外临风听暮蝉
三杯吐然喏五岳倒为轻
水色南天远舟行若在虚
造化钟神秀阴阳割昏晓
仙人抚我顶结发受长生
天宫水西寺云锦照东郭
寂寂闻猿愁行行见云收
天上白玉京五楼十二城
感时花溅泪恨别鸟惊心
向晚横吹悲风动马嘶合
清湍鸣回溪绿竹绕飞阁
茫茫大梦中唯我独先觉
新晴原野旷极目无氛垢
醒时同交欢醉后各分散
暮从碧山下山月随人归
秋风吹不尽总是玉关情
谢公离别处风景每生愁
苍崖渺难涉白日忽欲晚
五月天山雪无花只有寒
奈何今之人双目送飞鸿
十步杀一人千里不留行
明月隔山岳世事两茫茫
贫居依谷口乔木带荒村
我本楚狂人凤歌笑孔丘
愁多酒虽少酒倾愁不来
醉来脱宝剑旅憩高堂眠
何处完纱人红颜未相识
野竹攒石生含烟映江岛
高丘怀宋玉访古一沾裳
长风破浪会有时直挂云帆济沧海
孤月沧浪河汉青北斗错落长庚明
淡扫明湖开玉镜丹青画出是君山
六幺水调天天唱白雪梅花处处吹
我宿黄山碧溪月听之却罢松间琴
平明别我上山去手携金策踏云梯
嘈嘈切切错杂弹大珠小珠落玉盘
丹青不知老将至富贵与我如浮云
日色欲尽花含烟月明如素愁不眠
楚山秦山皆白云白云处处长随君
春心莫共花争发一寸相思一寸灰
姑苏台上乌栖时吴王宫里醉西施
何当共剪西窗烛却话巴山夜雨时
醉不成欢惨将别别时茫茫江浸月
青莲居士谪仙人酒肆藏名三十春
洛阳女儿对门居才可颜容十五余
但使主人能醉客不知何处是他乡
天兵照雪下玉关虏箭如沙射金甲
昔有佳人公孙氏一舞剑器动四方
忽闻水上琵琶声主人忘归客不发
春风尔来为阿谁蝴蝶忽然满芳草
青冥浩荡不见底日月照耀金银台
先帝天马玉花骢画工如山貌不同
身无彩凤双飞翼心有灵犀一点通
有身莫犯飞龙鳞有手莫辫猛虎须
冬夜夜寒觉夜长沉吟久坐坐北堂
青天有月来几时我今停杯一问之
西岳峥嵘何壮哉黄河如丝天际来
瞿塘峡口冷烟低白帝城头月向西
银瓶乍破水浆迸铁骑突出刀枪鸣
抽刀断水水更流举杯销愁愁更愁
天门中断楚江开碧水东流至此回
上有青冥之长天下有绿水之波澜
谓言挂席度沧海却来应是无长风
劝君更尽一杯酒西出阳关无故人
大鹏一日同风起扶摇直上九万里
庄生晓梦迷蝴蝶望帝春心托杜鹃
乱花渐欲迷人眼浅草才能没马蹄
古人今人若流水共看明月皆如此
吴质不眠倚桂树露脚斜飞湿寒兔
鹦鹉来过吴江水江上洲传鹦鹉名
昨夜谁为吴会吟风生万壑振空林
惟有相思似春色江南江北送君归
转轴拨弦三两声未成曲调先有情
买丝绣作平原君有酒惟浇赵州土
兰陵美酒郁金香玉碗盛来琥珀光
霜落荆门江树空布帆无恙挂秋风
孤山寺北贾亭西水面初平云脚低
且乐生前一杯酒何须身后千载名
南湖秋水夜无烟耐可乘流直上天
谁怜越女颜如玉贫贱江头自浣纱
锦瑟无端五十弦一弦一柱思华年
将欲辞君挂帆去离魂不散烟郊树
此行不为鲈鱼脍自爱名山入剡中
无端嫁得金龟婿辜负香衾事早朝
吴丝蜀桐张高秋空山凝云颓不流
牵衣顿足拦道哭哭声直上千云霄
昨夜星辰昨夜风画楼西畔桂堂东
休问梁园旧宾客茂陵秋雨病相如
金樽清酒斗十千玉盘珍羞直万钱
催弦拂柱与君饮看来成碧颜始红
少年上人号怀素草书天下称独步
人生在世不称意明朝散发弄扁舟
斑竹枝斑竹枝泪痕点点寄相思
行路难行路难多歧路今安在
此情可待成追忆只是当时已惘然
日落长沙秋色远不知何处吊湘君
遥知兄弟登高处遍插茱萸少一人
长风万里送秋雁对此可以酣高楼
蓬山此去多无路青鸟殷勤为探看
刘郎已恨蓬山远更隔蓬山一万重
洞庭西望楚江分水尽南天不见云
几处早莺争暖树谁家新燕啄春泥
来如雷霆收震怒罢如江海凝清光
弱柳从风疑举袂丛兰溢露似沾巾
今日逢君君不识岂得不如佯狂人
漠漠水田飞白鹭阴阴夏木啭黄鹂
长风吹月度海来遥劝仙人一杯酒
日照香炉生紫烟遥看瀑布挂前川
仙人十五爱吹笙学得昆丘彩凤鸣
只今惟有西江月曾照吴王宫里人
今人不见古时月今月曾经照古人
两岸青山相对出孤帆一片日边来
沧海月明珠有泪蓝田日暖玉生烟
大弦嘈嘈如急雨小弦切切如私语
唯愿当歌对酒时月光长照金樽里
飞流直下三千尺疑是银河落九天
孔雀东飞何处栖庐江小吏仲卿妻
三月三日天气新长安水边多丽人
山士如相见应写黄庭换白鹅
昆山玉碎凤凰叫芙蓉泣露香兰笑
学书初学卫夫人但恨无过王右军
千岩万转路不定迷花倚石忽已暝
主人下马客在船举酒欲饮无管弦
若耶溪畔采莲女笑隔荷花共人语
秋阴不散霜飞晚留得枯荷听雨声
千呼万唤始出来犹抱琵琶半遮面
停车坐爱枫林晚霜叶红于二月花
五岳寻仙不辞远一生好入名山游
黄鹤高楼已捶碎黄鹤仙人无所依
我欲因之梦吴越一夜飞度镜湖月
同是天涯沦落人相逢何必曾相识
碧水浩浩云茫茫美人不来空断肠
宫女如花满春殿只今惟有鹧鸪飞
钿头银篦击节碎血色罗裙翻酒污
长安白日照春空绿杨结烟垂袅风
巫山巫峡杨柳多朝云暮雨远相和
陆机才多岂自保李斯税驾苦不早
座中泣下谁最多江州司马青衫湿
座中泣下谁最多江州司马春衫湿
秋阴不散霜飞晚留得残荷听雨声
斑竹枝斑竹枝泪痕点点记相思
蓬山此去无多路青鸟殷勤为探看
孤鸿海上来池潢不敢顾
侧见双翠鸟巢在三珠树
矫矫珍木巅得无金丸惧
美服患人指高明逼神恶
今我游冥冥弋者何所慕
兰叶春葳蕤桂华秋皎洁
欣欣此生意自尔为佳节
谁知林栖者闻风坐相悦
草木有本心何求美人折
幽人归独卧滞虑洗孤清
持此谢高鸟因之传远情
日夕怀空意人谁感至精
飞沈理自隔何所慰吾诚
江南有丹橘经冬犹绿林
岂伊地气暖自有岁寒心
可以荐嘉客奈何阻重深
运命惟所遇循环不可寻
徒言树桃李此木岂无阴
却顾所来径苍苍横翠微
相携及田家童稚开荆扉
绿竹入幽径青萝拂行衣
欢言得所憩美酒聊共挥
长歌吟松风曲尽河星稀
月既不解饮影徒随我身
暂伴月将影行乐须及春
永结无情游相期邈云汉
燕草如碧丝秦桑低绿枝
当君怀归日是妾断肠时
春风不相识何事入罗帏
岱宗夫如何齐鲁青未了
荡胸生层云决眦入归鸟
人生不相见动如参与商
今夕复何夕共此灯烛光
少壮能几时鬓发各已苍
访旧半为鬼惊呼热中肠
焉知二十载重上君子堂
昔别君未婚儿女忽成行
怡然敬父执问我来何方
问答乃未已驱儿罗酒浆
夜雨剪春韭新炊间黄粱
主称会面难一举累十觞
十觞亦不醉感子故意长
明日隔山岳世事两茫茫
绝代有佳人幽居在空谷
自云良家子零落依草木
关中昔丧乱兄弟遭杀戮
官高何足论不得收骨肉
世情恶衰歇万事随转烛
夫婿轻薄儿新人美如玉
合昏尚知时鸳鸯不独宿
但见新人笑那闻旧人哭
在山泉水清出山泉水浊
侍婢卖珠回牵萝补茅屋
摘花不插发采柏动盈掬
天寒翠袖薄日暮倚修竹
死别已吞声生别常恻恻
江南瘴疠地逐客无消息
故人入我梦明我长相忆
君今在罗网何以有羽翼
恐非平生魂路远不可测
落月满屋梁犹疑照颜色
水深波浪阔无使蛟龙得
浮云终日行游子久不至
三夜频梦君情亲见君意
告归常局促苦道来不易
江湖多风波舟楫恐失坠
出门搔白首若负平生志
冠盖满京华斯人独憔悴
孰云网恢恢将老身反累
下马饮君酒问君何所之
君言不得意归卧南山陲
但去莫复闻白云无尽时
圣代无隐者英灵尽来归
遂令东山客不得顾采薇
既至金门远孰云吾道非
江淮度寒食京洛缝春衣
置酒长安道同心与我违
行当浮桂棹未几拂荆扉
远树带行客孤城当落晖
吾谋适不用勿谓知音稀
言入黄花川每逐青溪水
随山将万转趣途无百里
声喧乱石中色静深松里
漾漾泛菱荇澄澄映葭苇
我心素已闲清川澹如此
斜光照墟落穷巷牛羊归
野老念牧童倚杖候荆扉
麦苗秀蚕眠桑叶稀
田夫荷锄立相见语依依
即此羡闲逸怅然吟式微
艳色天下重西施宁久微
朝为越溪女暮作吴宫妃
贱日岂殊众贵来方悟稀
邀人傅脂粉不自著罗衣
君宠益娇态君怜无是非
当时浣纱伴莫得同车归
持谢邻家子效颦安可希
北山白云里隐者自怡悦
相望始登高心随雁飞灭
愁因薄暮起兴是清秋发
时见归村人沙行渡头歇
天边树若荠江畔洲如月
何当载酒来共醉重阳节
山光忽西落池月渐东上
散发乘夜凉开轩卧闲敞
荷风送香气竹露滴清响
欲取鸣琴弹恨无知音赏
感此怀故人中宵劳梦想
夕阳度西岭群壑倏已暝
松月生夜凉风泉满清听
樵人归欲尽烟鸟栖初定
之子期宿来孤琴候萝径
高卧南斋时开帷月初吐
清辉淡水木演漾在窗户
苒苒几盈虚澄澄变今古
美人清江畔是夜越吟苦
千里其如何微风吹兰杜
绝顶一茅茨直上三十里
扣关无僮仆窥室惟案几
若非巾柴车应是钓秋水
差池不相见黾勉空仰止
草色新雨中松声晚窗里
及兹契幽绝自足荡心耳
虽无宾主意颇得清净理
兴尽方下山何必待之子
幽意无断绝此去随所偶
晚风吹行舟花路入溪口
际夜转西壑隔山望南斗
潭烟飞溶溶林月低向后
生事且弥漫愿为持竿叟
清溪深不测隐处唯孤云
松际露微月清光犹为君
茅亭宿花影药院滋苔纹
余亦谢时去西山鸾鹤群
塔势如涌出孤高耸天宫
登临出世界磴道盘虚空
突兀压神州峥嵘如鬼工
四角碍白日七层摩苍穹
下窥指高鸟俯听闻惊风
连山若波涛奔凑如朝东
青槐夹驰道宫馆何玲珑
秋色从西来苍然满关中
五陵北原上万古青蒙蒙
净理了可悟胜因夙所宗
誓将挂冠去觉道资无穷
昔岁逢太平山林二十年
泉源在庭户洞壑当门前
井税有常期日晏犹得眠
忽然遭时变数岁亲戎旃
今来典斯郡山夷又纷然
城小贼不屠人贫伤可怜
是以陷邻境此州独见全
使臣将王命岂不如贼焉
令彼征敛者迫之如火煎
谁能绝人命以作时世贤
思欲委符节引竿自刺船
将家就鱼麦归老江湖边
兵卫森画戟宴寝凝清香
海上风雨至逍遥池阁凉
烦疴近消散嘉宾复满堂
自惭居处崇未睹斯民康
理会是非遣性达形迹忘
鲜肥属时禁蔬果幸见尝
俯饮一杯酒仰聆金玉章
神欢体自轻意欲凌风翔
吴中盛文史群彦今汪洋
方知大蕃地岂曰财赋强
凄凄去亲爱泛泛入烟雾
归棹洛阳人残钟广陵树
今朝为此别何处还相遇
世事波上舟沿洄安得住
今朝郡斋冷忽念山中客
涧底束荆薪归来煮白石
欲持一瓢酒远慰风雨夕
落叶满空山何处寻行迹
客从东方来衣上灞陵雨
问客何为来采山因买斧
冥冥花正开扬扬燕新乳
昨别今已春鬓丝生几缕
落帆逗淮镇停舫临孤驿
浩浩风起波冥冥日沈夕
人归山郭暗雁下芦洲白
独夜忆秦关听钟未眠客
吏舍局终年出郊旷清曙
杨柳散和风青山澹吾虑
依丛适自憩缘涧还复去
微雨霭芳原春鸠鸣何处
乐幽心屡止遵事迹犹遽
终罢斯结庐慕陶真可庶
永日方戚戚出行复悠悠
女子今有行大江溯轻舟
尔辈苦无恃抚念益慈柔
幼为长所育两别泣不休
对此结中肠义往难复留
自小阙内训事姑贻我忧
赖兹托令门仁恤庶无尤
贫俭诚所尚资从岂待周
孝恭遵妇道容止顺其猷
别离在今晨见尔当何秋
居闲始自遣临感忽难收
归来视幼女零泪缘缨流
汲井漱寒齿清心拂尘服
闲持贝叶书步出东斋读
真源了无取忘迹世所逐
遗言冀可冥缮性何由熟
道人庭宇静苔色连深竹
日出雾露馀青松如膏沐
澹然离言说悟悦心自足
久为簪组累幸此南夷谪
闲依农圃邻偶似山林客
晓耕翻露草夜榜响溪石
来往不逢人长歌楚天碧
蝉鸣空桑林八月萧关道
出塞复入塞处处黄芦草
从来幽并客皆向沙场老
莫学游侠儿矜夸紫骝好
饮马渡秋水水寒风似刀
平沙日未没黯黯见临洮
昔日长城战咸言意气高
黄尘足今古白骨乱蓬蒿
明月出天山苍茫云海间
长风几万里吹度玉门关
汉下白登道胡窥青海湾
由来征战地不见有人还
戍客望边色思归多苦颜
高楼当此夜叹息未应闲
秦地罗敷女采桑绿水边
素手青条上红妆白日鲜
蚕饥妾欲去五马莫留连
镜湖三百里菡萏发荷花
五月西施采人看隘若耶
回舟不待月归去越王家
长安一片月万户捣衣声
何日平胡虏良人罢远征
明朝驿使发一夜絮征袍
素手抽针冷那堪把剪刀
裁缝寄远道几日到临洮
妾发初覆额折花门前剧
郎骑竹马来绕床弄青梅
同居长干里两小无嫌猜
十四为君妇羞颜未尝开
低头向暗壁千唤不一回
十五始展眉愿同尘与灰
常存抱柱信岂上望夫台
十六君远行瞿塘滟预堆
五月不可触猿鸣天上哀
门前迟行迹一一生绿苔
苔深不能扫落叶秋风早
八月蝴蝶来双飞西园草
感此伤妾心坐愁红颜老
早晚下三巴预将书报家
相迎不道远直至长风沙
梧桐相待老鸳鸯会双死
贞妇贵殉夫舍生亦如此
波澜誓不起妾心井中水
慈母手中线游子身上衣
临行密密缝意恐迟迟归
谁言寸草心报得三春辉
前不见古人后不见来者
念天地之悠悠独怆然而涕下
男儿事长征少小幽燕客
赌胜马蹄下由来轻七尺
杀人莫敢前须如猬毛磔
黄云陇底白雪飞未得报恩不能归
辽东小妇年十五惯弹琵琶解歌舞
今为羌笛出塞声使我三军泪如雨
四月南风大麦黄枣花未落桐叶长
青山朝别暮还见嘶马出门思故乡
陈侯立身何坦荡虬须虎眉仍大颡
腹中贮书一万卷不肯低头在草莽
东门酤酒饮我曹心轻万事皆鸿毛
醉卧不知白日暮有时空望孤云高
长河浪头连天黑津口停舟渡不得
郑国游人未及家洛阳行子空叹息
闻道故林相识多罢官昨日今如何
主人有酒欢今夕请奏鸣琴广陵客
月照城头乌半飞霜凄万树风入衣
铜炉华烛烛增辉初弹渌水后楚妃
一声已动物皆静四座无言星欲稀
清淮奉使千馀里敢告云山从此始
蔡女昔造胡笳声一弹一十有八拍
胡人落泪沾边草汉使断肠对归客
古戍苍苍烽火寒大荒沈沈飞雪白
先拂声弦后角羽四郊秋叶惊
董夫子通神明深山窃听来妖精
言迟更速皆应手将往复旋如有情
空山百鸟散还合万里浮云阴且晴
嘶酸雏雁失群夜断绝胡儿恋母声
川为静其波鸟亦罢其鸣
乌孙部落家乡远逻娑沙尘哀怨生
幽音变调忽飘洒长风吹林雨堕瓦
迸泉飒飒飞木末野鹿呦呦走堂下
长安城连东掖垣凤凰池对青琐门
高才脱略名与利日夕望君抱琴至
南山截竹为筚篥此乐本自龟兹出
流传汉地曲转奇凉州胡人为我吹
傍邻闻者多叹息远客思乡皆泪垂
世人解听不解赏长飙风中自来往
龙吟虎啸一时发万籁百泉相与秋
忽然更作渔阳掺黄云萧条白日暗
变调如闻杨柳春上林繁花照眼新
岁夜高堂列明烛美酒一杯声一曲
山寺钟鸣昼已昏渔梁渡头争渡喧
人随沙路向江村余亦乘舟归鹿门
鹿门月照开烟树忽到庞公栖隐处
岩扉松径长寂寥惟有幽人自来去
手持绿玉杖朝别黄鹤楼
庐山秀出南斗傍屏风九叠云锦张
影落明湖青黛光金阙前开二峰长
银河倒挂三石梁香炉瀑布遥相望
回崖沓障凌苍苍
翠影红霞映朝日鸟飞不到吴天长
登高壮观天地间大江茫茫去不黄
黄云万里动风色白波九道流雪山
好为庐山谣兴因庐山发
闲窥石镜清我心谢公行处苍苔没
早服还丹无世情琴心三叠道初成
遥见仙人彩云里手把芙蓉朝玉京
先期汗漫九垓上愿接卢敖游太清
海客谈瀛洲烟涛微茫信难求
越人语天姥云霓明灭或可睹
天姥连天向天横势拔五岳掩赤城
天台四万八千丈对此欲倒东南倾
我欲因之梦吴越一夜飞渡镜湖月
湖月照我影送我至剡溪
谢公宿处今尚在渌水荡漾清猿啼
脚著谢公屐身登青云梯
半壁见海日空中闻天鸡
千岩万壑路不定迷花倚石忽已暝
熊咆龙吟殷岩泉栗深林兮惊层巅
云青青兮欲雨水澹澹兮生烟
裂缺霹雳丘峦崩摧
洞天石扇訇然中开
虎鼓瑟兮鸾回车仙之人兮列如麻
忽魂悸以魄动恍惊起而长嗟
惟觉时之枕席失向来之烟霞
世间行乐亦如此古来万事东流水
别君去兮何时还且放白鹿青崖间
须行即骑访名山
风吹柳花满店香吴姬压酒唤客尝
金陵子弟来相送欲行不行各尽觞
请君试问东流水别意与之谁短长
弃我去者昨日之日不可留
乱我心者今日之日多烦忧
蓬莱文章建安骨中间小谢又清发
俱怀逸兴壮思飞欲上青天览明月
轮台九月风夜吼一川碎石大如斗
随风满地石乱走匈奴草黄马正肥
金山西见烟尘飞汉家大将西出师
将军金甲夜不脱半夜军行戈相拨
风头如刀面如割马毛带雪汗气蒸
五花连钱旋作冰幕中草檄砚水凝
虏骑闻之应胆慑料知短兵不敢接
车师西门伫献捷
轮台城头夜吹角轮台城北旄头落
羽书昨夜过渠黎单于已在金山西
戍楼西望烟尘黑汉兵屯在轮台北
上将拥旄西出征平明吹笛大军行
四边伐鼓雪海涌三军大呼阴山动
虏塞兵气连云屯战场白骨缠草根
剑河风急雪片阔沙口石冻马蹄脱
亚相勤王甘苦辛誓将报主静边尘
古来青史谁不见今见功名胜古人
北风卷地白草折胡天八月即飞雪
忽如一夜春风来千树万树梨花开
散入珠帘湿罗幕狐裘不暖锦衾薄
将军角弓不得控都护铁衣冷犹著
瀚海阑干百丈冰愁云黪淡万里凝
中军置酒饮归客胡琴琵琶与羌笛
纷纷暮雪下辕门风掣红旗冻不翻
轮台东门送君去去时雪满天山路
山回路转不见君雪上空留马行处
国初以来画鞍马神妙独数江都王
将军得名三十载人间又见真乘黄
曾貌先帝照夜白龙池十日飞霹雳
内府殷红玛瑙盘婕妤传诏才人索
盘赐将军拜舞归轻纨细绮相追飞
贵戚权门得笔迹始觉屏障生光辉
昔日太宗拳毛近时郭家狮子花
今之新图有二马复令识者久叹嗟
此皆骑战一敌万缟素漠漠开风沙
其余七匹亦殊绝迥若寒空杂烟雪
霜蹄蹴踏长楸间马官厮养森成列
可怜九马争神骏顾视清高气深稳
借问苦心爱者谁后有韦讽前支盾
忆昔巡幸新丰宫翠花拂天来向东
腾骧磊落三万匹皆与此图筋骨同
自从献宝朝河宗无复射蛟江水中
将军魏武之子孙于今为庶为青门
英雄割据虽已矣文采风流今尚存
丹青不知老将至富贵于我如浮云
开元之中常引见承恩数上南熏殿
凌烟功臣少颜色将军下笔开生面
良相头上进贤冠猛将腰间大羽箭
褒公鄂公毛发动英姿飒爽犹酣战
是日牵来赤墀下迥立阊阖生长风
诏谓将军拂绢素意匠惨淡经营中
斯须九重真龙出一洗万古凡马空
玉花却在御榻上榻上庭前屹相向
至尊含笑催赐金圉人太仆皆惆怅
弟子韩干早入室亦能画马穷殊相
干惟画肉不画骨忍使骅骝气凋丧
将军画善盖有神偶逢佳士亦写真
即今漂泊干戈际屡貌寻常行路人
涂穷反遭俗眼白世上未有如公贫
但看古来盛名下终日坎缠其身
今我不乐思岳阳身欲奋飞病在床
美人娟娟隔秋水濯足洞庭望八荒
鸿飞冥冥日月白青枫叶赤天雨霜
玉京群帝集北斗或骑麒麟翳凤凰
芙蓉旌旗烟雾落影动倒景摇潇湘
星宫之君醉琼浆羽人稀少不在旁
似闻昨者赤松子恐是汉代韩张良
昔随刘氏定长安帷幄未改神惨伤
国家成败吾岂敢色难腥腐餐枫香
周南留滞古所惜南极老人应寿昌
美人胡为隔秋水焉得置之贡玉堂
孔明庙前有老柏柯如青铜根如石
双皮溜雨四十围黛色参天二千尺
君臣已与时际会树木犹为人爱惜
云来气接巫峡长月出寒通雪山白
忆昨路绕锦亭东先主武侯同宫
崔嵬枝干郊原古窈窕丹青户牖空
落落盘踞虽得地冥冥孤高多烈风
扶持自是神明力正直元因造化功
大厦如倾要梁栋万牛回首丘山重
不露文章世已惊未辞剪伐谁能送
苦心岂免容蝼蚁香叶终经宿鸾凤
志士幽人莫怨嗟古来材大难为用
观者如山色沮丧天地为之久低昂
霍如羿射九日落矫如群帝骖龙翔
绛唇珠袖两寂寞晚有弟子传芬芳
临颍美人在白帝妙舞此曲神扬扬
与余问答既有以感时抚事增惋伤
先帝侍女八千人公孙剑器初第一
五十年间似反掌风尘洞昏王室
梨园子弟散如烟女乐馀姿映寒日
金粟堆前木已拱瞿塘石城草萧瑟
玳筵急管曲复终乐极哀来月东出
老夫不知其所往足茧荒山转愁疾
石鱼湖似洞庭夏水欲满君山青
山为樽水为沼酒徒历历坐洲鸟
长风连日作大浪不能废人运酒舫
我持长瓢坐巴丘酌饮四座以散愁
山石荦确行径微黄昏到寺蝙蝠飞
升堂坐阶新雨足芭蕉叶大栀子肥
僧言古壁佛画好以火来照所见稀
铺床拂席置羹饭疏粝亦足饱我饥
夜深静卧百虫绝清月出岭光入扉
天明独去无道路出入高下穷烟霏
山红涧碧纷烂漫时见松枥皆十围
当流赤足蹋涧石水声激激风吹衣
人生如此自可乐岂必局束为人
嗟哉吾党二三子安得至老不更归
纤云四卷天无河清风吹空月舒波
沙平水息声影绝一杯相属君当歌
君歌声酸辞且苦不能听终泪如雨
洞庭连天九嶷高蛟龙出没猩鼯号
十生九死到官所幽居默默如藏逃
下床畏蛇食畏药海气湿蛰熏腥臊
昨者州前槌大鼓嗣皇继圣登夔皋
赦书一日行万里罪从大辟皆除死
迁者追回流者还涤瑕荡垢清朝班
州家申名使家抑坎轲只得移荆蛮
判司卑官不堪说未免捶楚尘埃间
同时辈流多上道天路幽险难追攀
君歌且休听我歌我歌今与君殊科
一年明月今宵多人生由命非由他
有酒不饮奈明何
五岳祭秩皆三公四方环镇嵩当中
火维地荒足妖怪天假神柄专其雄
喷云泄雾藏半腹虽有绝顶谁能穷
我来正逢秋雨节阴气晦昧无清风
潜心默祷若有应岂非正直能感通
须臾静扫众峰出仰见突兀撑青空
紫盖连延接天柱石廪腾掷堆祝融
森然魄动下马拜松柏一迳趋灵宫
纷墙丹柱动光彩鬼物图画填青红
升阶伛偻荐脯酒欲以菲薄明其衷
庙内老人识神意睢盱侦伺能鞠躬
窜逐蛮荒幸不死衣食才足甘长终
侯王将相望久绝神纵欲福难为功
猿鸣钟动不知曙杲杲寒日生于东
张生手持石鼓文劝我识作石鼓歌
少陵无人谪仙死才薄将奈石鼓何
周纲凌迟四海沸宣王愤起挥天戈
大开明堂受朝贺诸侯剑佩鸣相磨
搜于岐阳骋雄俊万里禽兽皆遮罗
镌功勒成告万世凿石作鼓隳嵯峨
从臣才艺咸第一拣选撰刻留山阿
公从何处得纸本毫发尽备无差讹
辞严义密读难晓字体不类隶与蝌
年深岂免有缺画快剑砍断生蛟鼍
鸾翔凤翥众仙下珊瑚碧树交枝柯
金绳铁索锁钮壮古鼎跃水龙腾梭
陋儒编诗不收入二雅褊迫无委蛇
孔子西行不到秦掎摭星宿遗羲娥
嗟予好古生苦晚对此涕泪双滂沱
忆昔初蒙博士征其年始改称元和
故人从军在右辅为我度量掘臼科
濯冠沐浴告祭酒如此至宝存岂多
毡包席裹可立致十鼓只载数骆驼
荐诸太庙比郜鼎光价岂止百倍过
圣恩若许留太学诸生讲解得切磋
观经鸿都尚填咽坐见举国来奔波
剜苔剔藓露节角安置妥帖平不颇
大厦深檐与盖覆经历久远期无佗
中朝大官老于事讵肯感激徒婀
牧童敲火牛砺角谁复著手为摩挲
日销月铄就埋没六年西顾空吟哦
羲之俗书趁姿媚数纸尚可博白鹅
继周八代争战罢无人收拾理则那
方今太平日无事柄任儒术崇丘轲
安能以此上论列愿借辩口如悬河
石鼓之歌止于此呜呼吾意其蹉跎
渔翁夜傍西岩宿晓汲清湘燃楚烛
回看天际下中流岩上无心云相逐
汉皇重色思倾国御宇多年求不得
杨家有女初长成养在深闺人未识
天生丽质难自弃一朝选在君王侧
回眸一笑百媚生六宫粉黛无颜色
春寒赐浴华清池温泉水滑洗凝脂
侍儿扶起娇无力始是新承恩泽时
云鬓花颜金步摇芙蓉帐暖度春宵
春宵苦短日高起从此君王不早朝
承欢侍宴无闲暇春从春游夜专夜
后宫佳丽三千人三千宠爱在一身
金星妆成娇侍夜玉楼宴罢醉和春
姊妹弟兄皆列士可怜光彩生门户
遂令天下父母心不重生男重生女
骊宫高处入青云仙乐风飘处处闻
缓歌慢舞凝丝竹尽日君王看不足
渔阳鼙鼓动地来惊破霓裳羽衣曲
九重城阙烟尘生千乘万骑西南行
翠华摇摇行复止西出都门百馀里
六军不发无奈何宛转蛾眉马前死
花钿委地无人收翠翘金雀玉搔头
君王掩面救不得回看血泪相和流
黄埃散漫风萧索云栈萦纡登剑阁
峨嵋山下少人行旌旗无光日色薄
蜀江水碧蜀山青圣主朝朝暮暮情
行宫见月伤心色夜雨闻铃肠断声
天旋地转回龙驭到此踌躇不能去
马嵬坡下泥土中不见玉颜空死处
君臣相顾尽沾衣东望都门信马归
归来池苑皆依旧太液芙蓉未央柳
芙蓉如面柳如眉对此如何不泪垂
春风桃李花开日秋雨梧桐叶落时
西宫南内多秋草落叶满阶红不扫
梨园子弟白发新椒房阿监青娥老
夕殿萤飞思悄然孤灯挑尽未成眠
迟迟钟鼓初长夜耿耿星河欲曙天
鸳鸯瓦冷霜华重翡翠衾寒谁与共
悠悠生死别经年魂魄不曾来入梦
临邛道士鸿都客能以精诚致魂魄
为感君王辗转思遂教方士殷勤觅
排空驭气奔如电升天入地求之遍
上穷碧落下黄泉两处茫茫皆不见
忽闻海上有仙山山在虚无缥缈间
楼阁玲珑五云起其中绰约多仙子
中有一人字太真雪肤花貌参差是
金阙西厢叩玉扃转教小玉报双成
闻道汉家天子使九华帐里梦魂惊
揽衣推枕起徘徊珠箔银屏迤逦开
云鬓半偏新睡觉花冠不整下堂来
风吹仙袂飘飘举犹似霓裳羽衣舞
玉容寂寞泪阑干梨花一枝春带雨
含情凝睇谢君王一别音容两渺茫
昭阳殿里恩爱绝蓬莱宫中日月长
回头下望人寰处不见长安见尘雾
唯将旧物表深情钿合金钗寄将去
钗留一股合一扇钗擘黄金合分钿
但教心似金钿坚天上人间会相见
临别殷勤重寄词词中有誓两心知
七月七日长生殿夜半无人私语时
在天愿作比翼鸟在地愿为连理枝
天长地久有时尽此恨绵绵无绝期
浔言江头夜送客枫叶荻花秋瑟瑟
寻声暗问弹者谁琵琶声停欲语迟
移船相近邀相见添酒回灯重开宴
弦弦掩抑声声思似诉平生不得志
低眉信手续续弹说尽心中无限事
轻拢慢捻抹复挑初为霓裳后六么
间关莺语花底滑幽咽泉流水下滩
水泉冷涩弦凝绝凝绝不通声渐歇
别有幽愁暗恨生此时无声胜有声
曲终收拨当心画四弦一声如裂帛
东船西舫悄无言唯见江心秋月白
沈吟放拨插弦中整顿衣裳起敛容
自言本是京城女家在虾蟆陵下住
十三学得琵琶成名属教坊第一部
曲罢曾教善才服妆成每被秋娘妒
五陵年少争缠头一曲红绡不知数
今年欢笑复明年秋月春风等闲度
弟走从军阿姨死暮去朝来颜色故
门前冷落车马稀老大嫁作商人妇
商人重利轻别离前月浮梁买茶去
去来江口守空船绕船月明江水寒
夜深忽梦少年事梦啼妆泪红阑干
我闻琵琶已叹息又闻此语重唧唧
我从去年辞帝京谪居卧病浔阳城
浔阳地僻无音乐终岁不闻丝竹声
住近湓江地低湿黄芦苦竹绕宅生
其间旦暮闻何物杜鹃啼血猿哀鸣
春江花朝秋月夜往往取酒还独倾
岂无山歌与村笛呕哑嘲哳难为听
今夜闻君琵琶语如听仙乐耳暂明
莫辞更坐弹一曲为君翻作琵琶行
感我此言良久立却坐促弦弦转急
凄凄不似向前声满座重闻皆掩泣
元和天子神武姿彼何人哉轩与羲
誓将上雪列圣耻坐法宫中朝四夷
不据山河据平地长戈利矛日可麾
帝得圣相相曰度贼斫不死神扶持
腰悬相印作都统阴风惨澹天王旗
武古通作牙爪仪曹外郎载笔随
行军司马智且勇十四万众犹虎貔
入蔡缚贼献太庙功无与让恩不訾
帝曰汝度功第一汝从事愈宜为辞
愈拜稽首蹈且舞金石刻画臣能为
古者世称大手笔此事不系于职司
当仁自古有不让言讫屡颔天子颐
公退斋戒坐小阁濡染大笔何淋漓
点窜尧典舜典字涂改清庙生民诗
文成破体书在纸清晨再拜铺丹墀
表曰臣愈昧死上咏神圣功书之碑
碑高三丈字如斗负以灵鳌蟠以螭
句奇语重喻者少谗之天子言其私
长绳百尺拽碑倒粗沙大石相磨治
公之斯文若元气先时已入人肝脾
山阴道士如相见应写黄庭换白鹅
