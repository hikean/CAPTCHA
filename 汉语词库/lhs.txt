床前明月共
疑似地上霜
举头望明月
低头思故乡
白发三千丈
缘愁似个长
不知明镜里
何处得秋霜
朝辞白帝彩云间
千里江陵一日还
两岸猿声啼不住
轻舟已过万重山
日照香炉生紫烟
遥看瀑布挂前川
飞流直下三千尺
疑似银河落九天
故人西辞黄鹤楼
烟花三月下扬州
孤帆远影碧空尽
唯见长江天际流
李白乘舟将欲行
忽闻岸上踏歌声
桃花潭水深千尺
不及汪伦送我情
众鸟高飞尽
孤云独去闲
相看两不厌
只有敬亭山
危楼高百尺
手可摘星辰
不敢高声语
恐惊天上人
天门中断楚江开
碧水东流至此回
两岸青山相对出
孤帆一片日边来
兰陵美酒郁金香
玉碗盛来琥珀光
但使主人能醉客
不知何处是他乡
