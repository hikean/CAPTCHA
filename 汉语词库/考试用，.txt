周公曰呜呼君子
所其无逸先知稼穑
之艰难乃逸则知小
人之依相小人厥父
母勤劳稼穑厥子乃不
知稼穑之艰难乃逸乃
谚既诞否则侮厥父
母曰昔之人无闻
周公曰呜呼我闻
曰昔在殷王中宗严
恭寅畏天命自度治
民祗惧不敢荒宁肆
中宗之享国七十有五年
其在高宗时旧劳于外
爰暨小人作其即位
乃或亮阴三年不言
其惟不言言乃雍
不敢荒宁嘉靖殷邦
至于小大无时或怨
肆高宗之享国五十年
有九年
其在祖甲不义惟王
旧为小人作其即
位爰知小人之依
能保惠于庶民不敢
侮鳏寡肆祖甲之享
国三十有三年
自时厥后立王生则
逸生则逸不知稼
穑之艰难不闻小人
之劳惟耽乐之从
自时厥后亦罔或克
寿或十年或七八
年或五六年或四
三年
周公曰呜呼厥
亦惟我周太王王季
克自抑畏文王卑
服即康功田功徽
柔懿恭怀保小民
惠鲜鳏寡自朝至于
日中昃不遑暇食
用咸和万民文王不
敢盘于游田以庶邦
惟正之供文王受命
惟中身厥享国五十
周公曰呜呼继
自今嗣王则其无淫
于观于逸于游
于田以万民惟正之
供无皇曰今日
耽乐乃非民攸训
非天攸若时人丕
则有愆无若殷王
受之迷乱酗于酒
德哉
周公曰呜呼
我闻曰古人犹
胥训告胥保惠
胥教诲民无或胥
诪张为幻此厥
不听人乃训之
乃变乱先王之正刑
至于小大民否
则厥心违怨否
则厥口诅祝
自殷王中宗及高
宗及祖甲及我周
文王兹四人迪
哲厥或告之曰
小人怨汝詈
汝则皇自敬
德厥愆曰
朕之愆允
若时不啻不
敢含怒此厥不
听人乃或诪张
为幻曰小人怨
汝詈汝则信之
则若时不永
念厥辟不宽绰
厥心乱罚无罪
杀无辜怨有
同是丛于厥身
嗣王其监于兹
