荀子
劝学
君子曰
学不可以已
取之于蓝而青于蓝
水为之而寒于水
木直中绳
輮以为轮
其曲中规
虽有槁暴
不复挺者
輮使之然也
故木受绳则直
金就砺则利
君子博学而日参省乎己
则知明而学无过矣
故不登高山
不知天之高也
不临深谿
不知地之厚也
不闻先王之遗言
不知学问之大也
生而同声
长而异俗
教使之然也
嗟尔君子
无恒安息
靖共尔位
好是正直
神之听之
介尔景福
神莫大于化道
福莫长于无祸
吾尝终日而思矣
不如须臾之所学也
吾尝跂而望矣
不如登高之博见也
登高而招
臂非加长也
而见者远
顺风而呼
声非加疾也
而闻者彰
假舆马者
非利足也
而致千里
假舟楫者
非能水也
而绝江河
君子生非异也
善假于物也
南方有鸟名焉
名曰蒙鸠
以羽为巣
而编之以发
系之苇菬
风至菬折
卵破子死
巣非不完也
所系者然也
西方有木焉
名曰射干
茎长四寸
生于高山之上
而临百仞之渊
木茎非能长也
所立者然也
蓬生麻中
不扶而直
兰槐之根是为芷
其渐之潃
君子不近
庶人不服
其质非不美也
所渐者然也
故君子居必择乡
游必就士
所以防邪僻而近中正也
物类之起
必有所始
荣辱之来
必象其德
肉腐出虫
鱼枯生蠹
怠慢忘身
祸灾乃作
强自取柱
柔自取束
邪秽在身
怨之所构
施薪若一
火就燥也
平地若一
水就湿也
草木畴生
禽兽群焉
物各从其类也
是故质地张而弓矢至焉
林木茂而斧斤至焉
树成荫而众鸟息焉
醯酸而蚋聚焉
故言有召祸也
行有召辱也
积土成山
风雨兴焉
积水成渊
蛟龙生焉
积善成德
而神明自得
圣心备焉
故不积跬步
无以至千里
不积小流
无以成江海
骐骥一跃
不能十步
驽马十驾
功在不舍
锲而舍之
朽木不折
锲而不舍
金石可镂
蚓无爪牙之利
筋骨之强
上食埃土
下饮黄泉
用心一也
蟹六跪而二鳌
非蛇鳝之穴无可寄托者
用心躁也
是故无冥冥之志者
无昭昭之明
无惛惛之事者
无赫赫之功
行衢道者不至
事两君者不容
目不能两视而明
耳不能两听而聪
螣蛇无足而飞
梧鼠五技而穷
尸鸠在桑
其子七兮
淑人君子
其仪一兮
心如结兮
故君子结于一也
昔者瓠巴鼓瑟而流鱼出听
伯牙鼓琴而六马仰秣
故声无小而不闻
行无隐而不形
玉在山而草木润
渊生珠而崖不枯
为善不积邪
安有不闻者乎
学恶乎始
恶乎终
其数则始乎诵经
终乎读礼
