人之初性本善性相近习相远
苟不教性乃迁教之道贵以专
昔孟母择邻处子不学断机杼
窦燕山有义方教五子名俱扬
养不教父之过教不严师之惰
子不学非所宜幼不学老何为
玉不琢不成器人不学不知义
为人子方少时亲师友习礼仪
香九龄能温席孝于亲所当执
融四岁能让梨弟于长宜先知
首孝悌次见闻知某数识某文
一而十十而百百而千千而万
三才者天地人三光者日月星
三纲者君臣义父子亲夫妇顺
曰春夏曰秋冬此四时运不穷
曰南北曰西东此四方应乎中
曰水火木金土此五行本乎数
十干者甲至癸十二支子至亥
曰黄道曰所躔曰赤道当中权
赤道下温暖极我中华在东北
曰江河曰淮济此四渎水之纪
曰岱华嵩恒衡此五岳山之名
曰士农曰工商此四民国之良
曰仁义礼智信此五常不容紊
地所生有草木此植物遍水陆
有虫鱼有鸟兽此动物能飞走
稻梁菽麦黍稷此六谷人所食
马牛羊鸡犬豕此六畜人所饲
曰喜怒曰哀惧爱恶欲七情具
青赤黄及白黑此五色目所识
酸苦甘及辛咸此五味口所含
膻焦香及腥朽此五臭鼻所嗅
匏土革木石金丝与竹乃八音
曰平上曰去入此四声宜调协
高曾祖父而身身而子子而孙
自子孙至玄曾乃九族人之伦
父子恩夫妇从兄则友弟则恭
长幼序友与朋君则敬臣则忠
此十义人所同当顺叙勿违背
斩齐衰大小功至缌麻五服终
礼乐射御书数古六艺今不具
唯书学人共遵既识字讲说文
有古文大小篆隶草继不可乱
若广学惧其繁但略说能知源
凡训蒙须讲究详训诂明句读
为学者必有初小学终至四书
论语者二十篇群弟子记善言
孟子者七篇止讲道德说仁义
作中庸子思笔中不偏庸不易
作大学乃曾子自修齐至平治
孝经通四书熟如六经始可读
诗书易礼春秋号六经始可求
有连山有归藏有周易三易详
有典谟有训诰有誓命书之奥
我周公作周礼著六官存治体
大小戴注礼记述圣言礼乐备
曰国风曰雅颂号四诗当讽咏
诗既亡春秋作寓褒贬别善恶
三传者有公羊有左氏有谷梁
经既明方读子撮其要记其事
五子者有荀杨文中子及老庄
经子通读诸史考世系知终始
自羲农至黄帝号三皇居上世
唐有虞号二帝相揖逊称盛世
夏有禹商有汤周文武称三王
夏传子家天下四百载迁夏社
汤伐夏国号商六百载至纣亡
周武王始诛纣八百载最长久
周辙东王纲堕逞干戈尚游说
始春秋终战国五霸强七雄出
嬴秦氏始兼并传二世楚汉争
高祖兴汉业建至孝平王莽篡
光武兴为东汉四百年终于献
魏蜀吴争汉鼎号三国迄两晋
宋齐继梁陈承为南朝都金陵
北元魏分东西宇文周与高齐
迨至隋一土宇不再传失统绪
唐高祖起义师除隋乱创国基
二十传三百载梁灭之国乃改
梁唐晋及汉周称五代皆有由
炎宋兴受周禅十八传南北混
辽与金皆称帝元灭金绝宋世
舆图广超前代九十年国祚废
太祖兴国大明号洪武都金陵
迨成祖迁燕京十六世至崇祯
权阉肆寇如林李闯出神器焚
清太祖膺景命靖四方克大定
至世祖乃大同十二世清祚终
古今史全在兹载治乱知兴衰
史虽繁读有次史记一汉书二
后汉三国志四兼证经参通鉴
读史者考实录通古今若亲目
口而诵心而惟朝于斯夕于斯
昔仲尼师项橐古圣贤尚勤学
赵中令读鲁论彼既仕学且勤
披蒲编削竹简彼无书且知勉
头悬梁锥刺股彼不教自勤苦
如囊萤如映雪家虽贫学不缀
如负薪如挂角身虽劳犹苦卓
苏老泉二十七始发愤读书籍
彼既老犹悔迟尔小生宜早思
若梁灏八十二对大廷魁多士
彼既成众称异尔小生宜立志
莹八岁能咏诗泌七岁能赋棋
彼颖悟人称奇尔幼学当效之
蔡文姬能辨琴谢道韫能咏吟
彼女子且聪敏尔男子当自警
唐刘晏方七岁举神童作正字
彼虽幼身己仕有为者亦若是
犬守夜鸡司晨苟不学曷为人
蚕吐丝蜂酿蜜人不学不如物
幼而学壮而行上致君下泽民
扬名声显父母光于前裕于后
人遗子金满籝我教子惟一经
勤有功戏无益戒之哉宜勉力
编辑本段三字经解释
曰黄道日所躔曰赤道当中权
寒燠均霜露改右高原左大海
曰喜怒曰哀惧爱恶欲七情俱
青赤黄及黑白此五色目所识
惟书学人共遵既识字讲说文
若广学惧其繁但略说能知原
作中庸乃孔伋中不偏庸不易
四书熟孝经通如六经始可读
诗书易礼春秋号六经当讲求
五子者有荀扬文中子及老庄
周辙东王纲坠逞干戈尚游说
北元魏分东西宇文周兴高齐
清世祖膺景命靖四方克大定
由康雍历乾嘉民安富治绩夸
道咸间变乱起始英法扰都鄙
同光后宣统弱传九帝满清殁
革命兴废帝制立宪法建民国
如囊萤如映雪家虽贫学不辍
蔡文姬能辩琴谢道韫能咏吟
彼虽幼身已仕有为者亦若是
人遗子金满赢我教子唯一经
