古风其一
大雅久不作吾衰竟谁陈
王风委蔓草战国多荆榛
龙虎相啖食兵戈逮狂秦
正声何微茫哀怨起骚人
扬马激颓波开流荡无垠
废兴虽万变宪章亦已沦
自从建安来绮丽不足珍
圣代复元古垂衣贵清真
群才属休明乘运共跃鳞
文质相炳焕众星罗秋旻
我志在删述垂辉映千春
希圣如有立绝笔于获麟
