粤若稽古
圣人之在天地间也
为众生之先
观阴阳之开阖以命物
知存亡
之门户
筹策万类之终始
达人心之理
见变化之朕焉
而守司其门户
故圣人
之在天下也
自古至今
其道一也
变化无穷
各有所归
或阴或阳
或柔或刚
或开或闭
或弛或张
是故圣人一守司其门户
审察其所先后
度权量能
校其
伎巧短长
夫贤不肖
智愚
勇怯
仁义有差
乃可捭
乃可阖
乃可进
乃可退
可贱
乃可贵
无为以牧之
审定有无
以其实虚
随其嗜欲
以见其志意
微排其所言
而捭反之
以求其实
贵得其指
阖而捭之
以求其利
或开而示之
或阖而闭之
开而示之者
同其情也
阖而闭之者
异其诚也
可与不可
审明
其计谋
以原其同异
离合有守
先从其志
即欲捭之贵周
即欲阖之贵密
周密之贵
微而与道相追
捭之者
料其情也
阖之者
结其诚也
皆见其权衡轻重
乃为之度数
圣人因而为之虑
其不
中权衡度数
圣人因而自为之虑
故捭者
或捭而出之
或捭而纳之
阖者
或阖而取之
或阖而去之
捭阖者
天地之道
以变动阴阳
四时开闭以化万物纵横
反出
反复
反忤
必由此矣
道之大化
说之变也
必预审其变化
口者
心之门户也
心者
神之主也
志意
喜欲
思虑
智谋
此皆由门户出入
故关之捭阖
制之以出入
开也
言也
阳也
闭也
默也
阴也
阴阳其和
终始其义
故言长生
安乐
富贵
尊荣
显名
爱好
财利
得意
喜欲为阳
曰始
故言死亡
忧患
贫贱
苦辱
弃损
亡利
失意
有害
刑戮
诛罚为阴
曰终
诸言法阳之类者
皆曰始
言善以始其
事者
诸言法阴之类者
皆曰终
言恶以终为谋
捭阖之道
以阴阳试之
故与阳言者依崇高
与阴言者依卑小
以下求小
以高求大
由此言之
无所不出
无所不入
无所不言可
可以说人
可以说
可以说国
可以说天下
为小无内
为大无外
益损
去就
倍反
皆以阴
阳御其事
阳动而行
阴止而藏
阳动而出
阴随而入
阳还终始
阴极反阳
以阳动者
德相生也
以阴静者
形相成也
以阳求阴
苞以德也
以阴结阳
施以力也
阴阳相求
由捭阖也
此天地阴阳之道
而说人之法也
为万事之先
是谓圆方之门户
古之大化者
乃与无形俱生
反以观往
覆以验来
反以知古
覆以知今
反以知彼
覆以知己
动静
虚实之理
不合来今
反古而求之
事有反而得覆
圣人之意也
不可不察
人言者动也
己默者静也
因其言听其辞
言有不合者
反而求之
其应必
言有象
事有比
其有象比
以观其次
象者象其事
比者比其辞也
以无
形求有声
其钓语合事
得人实也
其张置网而取兽也
多张其会而司之
道合
其事
彼自出之
此钓人之网也
常持其网驱之
其方无比
乃为之变
以象动
以报其心
见其情
随而牧之
已反往
彼覆来
言有象比
因而定基
之袭之
反之覆之
万事不失其辞
圣人所诱愚智
事皆不疑
古善反听者
乃变鬼神以得其情
其变当也
而牧之审也
牧之不审
得情
不明
得情不明
定基不审
变象比
必有反辞
以还听之
欲闻其声反默
张反睑
欲高反下
欲取反与
欲开情者
象而比之
以牧其辞
同声相呼
理同归
或因此
或因彼
或以事上
或以牧下
此听真伪
知同异
得其情诈
动作言默
与此出入
喜怒由此
以见其式
皆以先定为之法则
以反求复
观其所托
故用此者
己欲平静
以听其辞
察其事
论万物
别雄雌
虽非其
见微知类
若探人而居其内
量其能
射其意也
符应不失
如螣蛇之所指
若羿之引矢
故知之始己
自知而后知人也
其相知也
若比目之鱼
见形也
若光之与
影也
其察言也不失
若磁石之取针
舌之取燔骨
其与人也微
其见情也疾
如阴与阳
如阳与阴
如圆与方
如方与圆
未见形
圆以道之
既形
方以事
进退左右
以是司之
己不先定
牧人不正
事用不巧
是谓忘情失道
审先定
以牧人策
而无形容
莫见其门
是谓天神
君臣上下之事
有远而亲
近而疏
就之不用
去之反求
日进前而不御
遥闻声而相思
事皆有内揵
素结本始
或结以道德
或结以党友
或结以财
或结以采色
用其意
欲入则入
欲出则出
欲亲则亲
欲疏则疏
欲就则
欲去则去
欲求则求
欲思则思
若蚨母之从其子也
出无间
入无朕
往独来
莫之能止
内者进说辞
揵者揵所谋也
故远而亲者有阴德也
而疏者志不合也
就而不用者策不得也
去而反求者事中来也
日进前而不御者
施不合也
遥闻声而相思者合于谋
待决事也
故曰不见其类而为之者
见逆
不得其情而说之者
见非
得其情乃制其术
此用
可出可入
可揵可开
圣人立事
以此先知而揵万物
由夫道德
仁义
礼乐
计谋
物有自然
事有合离
有近而不可见
远而可知
近而不可见者
不察其辞
远而可知者
反往以验来也
巇者
罅也
罅者
山间也
山间者
成大隙也
巇始有朕
可抵而塞
抵而却
可抵而息
可抵而匿
可抵而得
此谓抵巇之理也
事之危也
圣人知
独保其用
因化说事
通达计谋
以识细微
经起秋毫之末
挥之于太山之
其施外兆萌牙孽之谋
皆由抵巇
抵巇隙
为道术
天下分错
上无明主
公侯无道德
则小人谗贼
贤人不用
圣人窜匿
利诈伪者作
君臣相惑
土崩瓦解而相伐射
父子离散
乖乱反目
是谓萌牙巇
圣人见萌牙巇罅
则抵之以法
世可以治
则抵而塞之
不可治
则抵而得
或抵如此
或抵如彼
或抵反之
或抵覆之
五帝之政
抵而塞之
三王之
抵而得之
诸侯相抵
不可胜数
当此之时
能抵为右
自天地之合离终始
必有巇隙
不可不察也
察之以捭阖
能用此道
圣人
圣人者
天地之使也
世无可抵
则深隐而待时
时有可抵
则为之谋
以上合
可以检下
能因能循
为天地守神
凡趋合倍反
计有适合
化转环属
各有形势
反复相求
因事为制
是以
圣人居天地之间
立身御世
施教扬声明名也
必因事物之会
观天时之宜
之所多所少
以此先知之
与之转化
世无常贵
事无常师
圣人常为
无不为
所听
无不听
成于事而合于计谋
与之为主
合于彼
而离于此
计谋不两忠
必有反忤
反于是
忤于彼
忤于此
反于彼
其术也
用之天下
必量天下而
与之
用之国
必量国而与之
用之家
必量家而与之
用之身
必量身材能气
势而与之
大小进退
其用一也
必先谋虑计定
而后行之以飞箝之术
古之善
背向者
乃协四海
包诸侯
忤合之地
而化转之
然后以之求合
故伊尹五就
五就桀
然后合于汤
吕尚三就文王
三入殷
而不能有所明
然后合于文
此知天命之箝
故归之不疑也
非至圣人达奥不能御世
不劳心苦思
不能
原事
不悉心见情
不能成名
材质不惠
不能用兵
忠实无真
不能知人
故忤合之道
己必自度材能知睿
量长短远近
孰不如
乃可以进
乃可以退
乃可以纵
乃可以横
古之善用天下者
必量天下之权
而揣诸侯之情
量权不审
不知强弱轻重
之称
揣情不审
不知隐匿变化之动静
何谓量权
曰度于大小
谋于众寡
称货财之有无
料人民多少
饶乏
有余不足几何
辨地形之险易
孰利孰害
谋虑
孰长孰短
君臣之亲疏
孰贤孰不肖
与宾客之知睿
孰少孰多
观天时
之祸福
孰吉孰凶
诸侯之亲
孰用孰不用
百姓之心
去就变化
孰安孰危
孰好孰憎
反侧孰便
能知如此者
是谓权量
揣情者
必以其甚喜之时
而极其欲也
其有欲也
不能隐其情
必以
其甚惧之时
而极其恶也
其有恶也
情欲必失其变
感动而
不知其变者
乃且错其人
勿与语
而更问所亲
知其所安
夫情变子内者
见于外
故常必以其见者
而知其隐者
此所以谓测深揣情
故计国事者
则当
审权量
说人主
则当审揣情
谋虑情欲
必出于此
乃可贱
乃可重
乃可轻
乃可利
乃可害
乃可成
乃可败
其数一也
故虽有先王之道
圣智
之谋
非揣情
隐匿无所索之
此谋之大本
而说之法也
常有事于人
人莫先
事而至
此最难为
故曰
揣情最难守司
言必时其谋虑
故观蜎飞蠕动
不有利害
可以生事美
生事者
几之势也
此揣情饰言
成文章而后论之
摩之
符也
内符者
揣之主也
用之有道
其道必隐微
摩之以其所欲
测而探之
内符必应
其应也
必有为之
故微而去之
是谓塞窌匿端
隐貌
逃情
而人不知
故成事而无患
摩之在此
符之在彼
从而应之
事无不可
古之善摩者
如操钓而临深渊
饵而投之
必得鱼焉
主事日成
而人不
主兵日胜
而人不畏也
圣人谋之于阴
故曰神
成之于阳
故曰明
所谓
主事日成者
积德也
而民安之
不知其所以利
积善也
而民道之
不知其所
以然
而天下比之神明也
主兵日胜者
常战于不争
不费
而民不知所以服
不知所以畏
而天下比之神明
其摩者
有以平
有以正
有以喜
有以怒
有以名
有以行
有以廉
以信
有以利
有以卑
平者
静也
正者
直也
喜者
悦也
怒者
动也
名者
发也
行者
成也
廉者
洁也
信者
明也
利者
求也
卑者
谄也
故圣人所独用者
众人皆有之
然无成功者
其用之非也
故谋莫难于周密
莫难于悉听
事莫难于必成
此三者
然后能之
故谋必欲周密
必择其所与通
者说也
或结而无隙也
夫事成必合于数
故曰道数与时相偶者也
说者
必合于情
故曰情合者听
故物归类
抱薪趋火
燥者先燃
平地注水
者先濡
此物类相应于势
譬犹是也
此言内符之应外摩也如是
故曰摩之以其
焉有不相应者
乃摩之以其欲
焉有不听者
独行之道
夫几者不晚
成而不抱
久而化成
说之者
说之也
资之也
饰言者
假之也
假之者
益损也
对者
利辞者
轻论也
成义者
明之也
明之者
符验也
难言者
却论也
却论者
钓几也
佞言者谄而于忠
谀言者博而于智
平言者决而于勇
戚言者权而于信
静言者反而于胜
先意承欲者
繁称文辞者
博也
选进谋者
权也
纵合不宜者
决也
先分不足而窒非者
反也
故口者
机关也
所以闭情意也
耳目者
心之佐助也
所以窥间见奸邪
故曰参调而应
利道而动
故繁言而不乱
翱翔而不迷
变易而不危者
观要
得理
故无目者不可示以五色
无耳者
不可告以五音
故不可以往者
无所开
之也
不可以来者
无所受之也
物有不通者
故不事也
古人有言曰口可以
不可以言
言者
有讳忌也
众口铄金
言有曲故也
人之情
出言则欲听
举事则欲成
是故智者不用其所短
而用愚人之所长
不用其所拙
而用愚人之
所工
故不困也
言其有利者
从其所长也
言其有害者
避其所短也
故介虫
之捍也
必为坚厚
螫虫之动也
必以毒螫
故禽兽之用其长
而谈者知用其用
辞言五曰病
曰怨
曰忧
曰怒
曰喜
故曰病者
感衰气而不
神也
怨者
肠绝而无主也
忧者
闭塞而不泄也
妄动而不治也
宣散而无要也
此五者
精则用之
利则行之
故与智者言
依于博
与拙者言
依于辩
与辩者言
依以要
与贵者言
依于势
与富者言
依于高
与贫者言
依于利
与贱者言
依于谦
与勇者言
依以敢
与过者言
依于锐
此其术也
而人常反之
是故与智者言
将此以明之
与不智者言
将此以教之
而甚难为
故言多类
事多变
故终日言不失其类
故事不乱
终日不变而不失其主
故智贵不妄
听贵聪
智贵明
辞贵奇
为人凡谋有道
必得其所因
以求其情
审得其情
乃立三仪
三仪者
曰中
曰下
参以立焉
以生奇
奇不知其所拥
始于古之所从
故郑人取
玉也
载司南之车
为其不惑也
夫度材量能揣情者
亦事之司南也
故同情而
相亲者
其俱成也
同欲而相疏者
其偏害者也
同恶而相亲者
其俱害者也
同恶而相疏者
偏害者也
故相益则亲
相损者则疏
其数行也
此所以察同异
之分
类一也
故墙坏于其隙
木毁于其节
斯盖其分也
故变生于事
事生谋
谋生计
计生议
议生说
说生进
进生退
退生制
因以制于事
故百事一道
而百度一数也
夫仁人轻货
不可诱以利
可使出费
勇士轻难
不可惧以患
可使据危
智者达于数
明于理
不可欺以诚
可示以
道理
可使立功
是三才也
故愚者易蔽也
不肖者易惧也
贪者易诱也
是因
事而裁之
故为强者
积于弱也
有余者
积于不足也
此其道术行也
故外亲而内疏
说内
内亲而外疏者
说外
故因其疑以变之
因其见以然之
因其说以要
因其势以成之
因其恶以权之
因其患以斥之
摩而恐之
高而动之
微而
正之
符而应之
拥而塞之
乱而惑之
是谓计谋
计谋之用
公不如私
私不如结
结而无隙者也
正不如奇
奇流而不止者
故说人主者
必与之言奇
说人臣者
必与之言私
其身内
其言外者
其身外
其言深者
无以人之近所不欲
而强之于人
无以人之所不知而教
之于人
人之有好也
学而顺之
人之有恶也
避而讳之
故阴道而阳取之也
故去之者
纵之
纵之者
乘之
貌者不美又不恶
故至情托焉
可知者
可用
不可知者
谋者所不用也
事贵制人
而不贵见制于人
制人者
见制于人者
制命也
故圣人之道阴
愚人之道阳
智者事易
而不智者事难
以此观之
亡不可
以为存
而危不可以为安
然而无为而贵智矣
智用于众人之所不能知
而能用
于众人之所不能见
既用
见可否
择事而为之
所以自为也
见不可
择事而
为之
所以为人也
故先王之道阴
言有之曰天地之化
在高与深
圣人之制
在隐与匿
非独忠
义也
中正而已矣
道理达于此义者
则可与
由能得此
则可与谷远近之义
为人
凡决物必托于疑者
善其用福
恶其有患害
至于诱也
终无惑偏
有利焉
去其利则不受也
奇之所托
若有利于善者
隐托于恶
则不受矣
致疏远
故其有使失利
其有使离害者
此事之失
圣人所以能成其事者
有五
有以阳德之者
有以阴贼之者
有以信诚之者
有以蔽匿之者
有以平素之者
阳励于一言
阴励于二言
平素
机枢以用四者
微而施之
于是度以往事
验之来事
参之平素
可则决之
公王大人之事也
危而美名者
不用费力而易成者
用力犯勤苦
然而不得
已而为之者
去患者可则决之
从福者可则决之
故夫决情定疑
万事之机
以正乱治
决成败难为者
故先王乃用蓍龟者
以自决也
安徐正静
其被节无不肉
善与而不静
虚心平意以待倾损
有主位
目贵明
耳贵聪
心贵智
以天下之目视者
则无不见
以天下之耳听者
则无不闻
以天下之心虑者
则无不知
辐凑并进
则明不可塞
有主明
德之术曰
勿坚而拒之
许之
则防守
拒之
则闭塞
高山仰之
可极
深渊度之
可测
神明之位术正静
其莫之极欤
有主德
用赏贵信
用刑贵正
赏赐贵信
必验耳目之所见闻
其所不见闻者
莫不
闇化矣
诚畅于天下神明
而况奸者干君
有主赏
一曰天之
二曰地之
三曰人之
四方上下
左右前后
荧惑之处安在
主问
心为九窍之治
君为五官之长
为善者
君与之赏
为非者
君与之罚
因其政之所以求
因与之
则不劳
圣人用之
故能赏之
因之循理
固能久长
有主因
人主不可不周
人主不周
则群臣生乱
家于其无常也
内外不通
安知所
开闭不善
不见原也
有主周
一曰长目
二曰飞耳
三曰树明
千里之外
隐微之中
是谓洞天下奸
不闇变更
有主恭
循名而为实
安而完
名实相生
反相为情
故曰名当则生于实
实生于
理生于名实之德
德生于和
和生于当
有主名
盛神法五龙
盛神
中有五气
神为之长
心为之舍
德为之人
养神之所归诸道
道者
天地之始
一其纪也
物之所造
天之所生
包宏无形
化气先天地而成
莫见
其形
莫知其名
谓之神灵
故道者
神明之源
一其化端
是以德养五气
能得一
乃有其术
术者
心气之道
所由舍者
神乃为之使
九窍十二舍者
气之门户
心之总摄也
生受之天
谓之真人
真人者
与天为一
而知之者内
修炼而知之
谓之圣人
以类知之
故人与生
一出于化物
知类在窍
有所疑惑
通于心术
必有不通
其通也
五气得养
务在舍神
此之谓化
有五气者
志也
思也
德也
神其一长也
静和者
养气
养气得
其和
四者不衰
四边威势无不为存而舍之
是谓神化
归于身
人者
同天而合道
执一而养产万类
怀天心
施德养
无为以包志虑
思意
而行威势者也
士者
通达之
神盛乃能养志
养志法灵龟
养志者
心气之思不达也
有所欲志
存而思之
志者
欲之使也
欲多
志则心散
心散
则志衰
志衰
则思不达也
故心气一
则欲不偟
欲不
则志意不衰
志意不衰
则思理达矣
理达
则和通
和通
则乱气不烦
于胸中
故内以养气
外以知人
养志则心通矣
知人则分职明矣
将欲用之于
必先知养其气志
知人气盛衰
而养其气志
察其所安
以知其所能
志不
心气不固
则思虑不达
思虑不达
则志意不实
志意不实
应对不猛
则失志而心气虚
志失而心气虚
则丧其神矣
神丧
仿佛
则参会不一
养志之始
务在安己
己安
则志意实坚
志意实坚
则威势不分
神明常固守
乃能分之
实意法螣蛇
实意者
气之虑也
心欲安静
虑欲深远
心安静
则神明荣
虑深远
计谋成
神明荣
则志不可乱
则功不可间
意虑定
则心遂安
则其
所行不错
神者得
则凝
识气寄
奸邪得而倚之
诈谋得而惑之
言无由心矣
故信心术
守真一而不化
待人意虑之交会
听之候之也
计谋者
存亡枢机
虑不会
则听不审矣
候之不得
计谋失矣
则意无所信
虚而无实
无为而求
安静五脏
和通六腑
精神魂魄
固守不动
乃能内视反听
定志思
之太虚
待神往来
以观天地开辟
知万物所造化
见阴阳之终始
原人事之政理
不出
户而知天下
不窥牖而见天道
不见而命
不行而至
是谓道知
以通神明
于无方
而神宿矣
分威法伏熊
分威者
神之覆也
故静固志意
神归其舍
则威覆盛矣
威覆盛
则内实
内实坚
则莫当
莫当
则能以分人之威而动其势
如其天
以实取虚
有取无
若以镒称铢
故动者必随
唱者必和
挠其一指
观其馀次
动变见形
无能间者
审于唱和
以间见间
动变明而威可分
将欲动变
必先养志伏意以
视间
知其固实者
自养也
让己者
养人也
故神存兵亡
乃为之形势
散势法鸷鸟
散势者
神之使也
用之
必循间而动
威肃内盛
推间而行之
则势散
夫散势者
心虚志溢
意失威势
精神不专
其言外而多变
故观其志意为度数
乃以揣说图事
尽圆方
齐长短
无则不散
势散者
待间而动
动势分矣
善思间者
必内精五气
外视虚实
动而不失分散之实
则随其志意
知其
势者
利害之决
权变之威
势败者
不以神肃察也
转圆法猛兽
转圆者
无穷之计
无穷者
必有圣人之心
以原不测之智
以不测之智而
通心术
而神道混沌为一
以变论万义类
说义无穷
智略计谋
各有形容
圆或方
或吉或凶
事类不同
故圣人怀此之用
转圆而求其合
兴造化者为始
动作无不包大道
以观神明之域
天地无极
人事无穷
各以成
其类
见其计谋
必知其吉凶成败之所终也
或转而吉
或转而凶
人以道
先知存亡
乃知转圆而从方
圆者
所以合语
方者
所以错事
转化
所以观计谋
接物者
所以观进退之意
皆见其会
乃为要结
以接其说也
损兑法灵蓍
损兑者
几危之决也
事有適然
物有成败
几危之动
以无为待有德
言察辞
合于事
兑者
知之也
损者
行之也
损之说之
有不可者
圣人不为辞也
故智者不以言失人之言
故辞不烦而心不虑
志不乱
而意不邪
当其难易而后为之谋
自然之道以为实
圆者不行
方者不止
是谓
大功
益之损之
皆为之辞
用分威散势之权
以见其兑
威其机危
乃为之决
故善损兑者
譬若决水于千仞之堤
转圆石于万仞之谿
持枢
谓春生
夏长
秋收
冬藏
天之正也
不可干而逆之
逆之者虽成
必败
故人君亦有天枢
生养成藏
亦复不别干而逆之
逆之虽盛必衰
此天道
人君之大网也
中经
谓振穷趍急
施之能言厚德之人
救物埶
穷者不忘恩也
能言者俦
善博惠
施德者依道
而救拘埶者
养使小人
盖士当世异时
发因免阗坑
当伐害能言
或当破德为雄
或当抑拘成罪
或当戚戚自善
或当败败自立
故道
贵制人
不贵制于人也
制人者握权
制于人者失命
是以见形为容
象体为貌
闻声和音
解仇斗郄
缀去却语
摄心守义
本经记事者纪道数
其变要在持枢中经
见形为容
象体为貌者
谓爻为之生也
可以影响形容象貌而得之也
有守
之人
目不视非
耳不听邪
言必诗书
行不僻淫
以道为形
以德为容
貌庄
色温
不可象貌而得也
如是隐情塞郄而去之
谓声气不同
则恩受
不接
故商角不二合
徵羽不相配
能为四声主者
其唯宫乎故音不和则不悲
是以声散伤丑害者
言必逆于耳也
虽有美行盛誉
不可比目合翼相须也
乃气不合音不调者也
谓解羸微之仇
斗郄者
斗强也
强郄既斗
称胜者高其功
盛其势
弱者哀其负
伤其卑
行其名
耻其宗
故胜者斗其功
苟进而不知退
弱者闻哀其负见其伤
则强大力倍死而是也
郄无极大
无强大
则皆可胁而并
缀去者
谓缀已之系言
使有馀思也
故接贞信者
其行
厉其志
言可为可复会之期喜
以他人之庶引验
以结往明疑
疑而去之
却语者
察伺短也
动以忌讳
示以时禁
然后结以安其心收语
盖藏而却之
无见己之所不能多方之人
摄心者
谓逢好学伎术者
则为之称远
方验之
以奇怪
人系其心于己
效之于验
验去乱其前
吾归诚于己
遭淫色酒者为之
音乐动之
以为必死
生日少之忧
喜以自所不见之事
终可以观漫澜之命
使有后会
守义者
谓守以人义
探心在内以合也
探心
深得其主也
从外制
事有系
由而随也
故小人比人
则左道而用之
至能败家夺国
非贤智
不能守家以义
不能守国以道
圣人所贵道微妙者
诚以其可以转危为安
救亡
使存也
